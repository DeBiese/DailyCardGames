<div><h2>Regels</h2></div>

<div class="panel panel-default">

    <div class="panel-heading">
        1.   Puntentelling
    </div>
    <div class="panel-body">

        <p>
            BASIS PUNTEN TOEKENNING:

            <br />Totale som van de scores van de spelers is steeds 0.
            <table class="table table-bordered">
                <tbody>
                    <tr>
                        <td>Spel</td>
                        <td>Min aantal slagen</td>
                        <td>Punten per speler</td>
                        <td>Overslag</td>
                    </tr>
                    <tr>
                        <td>Vraag + Meegaan</td>
                        <td>8</td>
                        <td>2</td>
                        <td>1</td>
                    </tr>
                    <tr>
                        <td>Alleen gaan</td>
                        <td>5</td>
                        <td>6</td>
                        <td>3</td>
                    </tr>
                    <tr>
                        <td>Abondance</td>
                        <td>9,10,11,12</td>
                        <td>15</td>
                        <td>-</td>
                    </tr>
                    <tr>
                        <td>Troel (troef = 4de aas)</td>
                        <td>8</td>
                        <td>4</td>
                        <td>2</td>
                    </tr>
                    <tr>
                        <td>Troel (troef = zelf gekozen)</td>
                        <td>9</td>
                        <td>4</td>
                        <td>2</td>
                    </tr>
                    <tr>
                        <td>(Kleine) Miserie</td>
                        <td>0</td>
                        <td>12</td>
                        <td>-</td>
                    </tr>
                    <tr>
                        <td>Miserie</td>
                        <td>0</td>
                        <td>15</td>
                        <td>-</td>
                    </tr>
                    <tr>
                        <td>Miserie op tafel</td>
                        <td>0</td>
                        <td>30</td>
                        <td>-</td>
                    </tr>
                    <tr>
                        <td>Solo Slim</td>
                        <td>13</td>
                        <td>45</td>
                        <td>-</td>
                    </tr>
                    <tr>
                        <td>Solo Slimin troek</td>
                        <td>13</td>
                        <td>90</td>
                        <td>-</td>
                    </tr>
                </tbody>
            </table>
             <ul>
                <li>
                    <b>Vraag + Meegaan:</b> 2 punten voor het spelen en 1 punt voor elke bijkomende slag.<br />
                    Haalt men dus 10 slagen dan krijgen beide spelers 4 punten. De verliezende spelers moeten dus elk 4 punten afstaan.
                    <br />Haalt men alle slagen met 2 spelers (“rond spelen”) dan krijgt men 14 punten (zie hoger: 2 + 5 slagen, verdubbeld).
                    <br />Haalt men het niet, dan verliest men 2 punten voor het spelen en 2 punten voor elke slag die men te weinig heeft behaald per speler (meegaan/vragen met slechte kaarten loont dus niet). Haalt men samen 6 slagen, verliest elke speler dus 6 punten.
                </li>
                <li>
                    <b> Alleen gaan:</b> 2 punten per tegenstander (dus 6 punten) voor het spelen en 3 punten voor elke bijkomende behaalde slag. (minstens 5 slagen halen).
                    <br /> Haalt men het niet, dan betaalt men 2 punten per tegenstander (dus 6 punten), voor het spelen en 6 punten voor elke slag die men te weinig heeft behaald. De tegenstanders krijgen elk de negatieve score van de solo-speler, gedeeld door 3.

                    <br />voorbeelden:

                    <br />alleenspeler behaalt 5 slagen:  +6 -> tegenspelers -2;
                    <br />alleenspeler behaalt 7 slagen: +12 -> tegenspelers -4;
                    <br />alleenspeler haalt 4 slagen: -12 -> tegenspelers +4.
                </li>
                <li><b>Abondance:</b> 15 punten (elke tegenspeler betaalt dus 5 punten). Troef mag vrij gekozen worden. Niet behaalde abondance kost 15 punten (elke tegenspeler wint dus 5 punten). Abondance kan naar 9, 10, 11 of 12 slagen gespeeld worden, zie hoger.</li>

                <li><b>Kleine Miserie:</b> 12 punten (elke speler betaalt dus 4 punten). Alle spelers mogen 1 kaart naar keuze afleggen, daarna mogen de miserie spelers geen slagen meer krijgen.</li>

                <li><b>Miserie:</b> 15 punten (elke speler betaalt dus 5 punten). Bij miserie op tafel is dit dubbel (30 punten). Als er twee spelers (speler 1 en speler 2) tegelijk miserie gaan en beide lukken hierin, dan krijgen ze elk 5 punten van de twee andere spelers. Slaagt enkel speler 2 in zijn opzet, dan krijgt hij 10 punten van de speler 1, speler 3 & 4 moeten niets betalen.</li>

                <li>
                    <b>
                        Troel:
                    </b> zelfde in vergelijking met vraag + meegaan maar de punten tellen dubbel! Als men dus rond speelt en het is troel, dan ontvangen beide spelers 28 punten.
                </li>

                <li>
                    <b>
                        Solo-slim:
                    </b> 1 speler haalt alleen alle slagen, mag zelf de troef vrij (!) kiezen: 45 punten (elke tegenspeler betaalt dus 15 punten). De speler komt zelf uit.  Indien de speler niet slaagt in  zijn opzet, dan verliest hij 45 punten.
                </li>
                <li><b>Solo-slim in troef:</b> Idem, maar in de voorliggende troef, 90 punten(elke tegenspeler betaalt dus 30 punten). De speler komt ook zelf uit. . Indien de speler niet slaagt in zijn opzet dan verliest hij 30 punten.</li>
            </ul>
        </p>
    </div>

    <div class="panel-heading">
        2.   Het spel
    </div>
    <div class="panel-body">
        
        <p>
            SCHUDDEN VAN DE KAARTEN: <br />Voor het eerste spel start, worden de kaarten door elkaar geschud. Wanneer alle deelnemers akkoord gaan met het schudden van de kaarten, wordt dit spel kaarten nooit meer geschud in de verdere spelletjes tot een poule of finaleronde is afgelopen. Elk verder spel gebeurd door alle kaarten uit het spel op elkaar te stapelen en wordt door de deler van het laatste spel "afgelegd" naar de volgende deler.<br />
        </p> 
        <p>
            DELEN:
            <br />Wie deelt ? vrije keuze of de oudste van de groep.

            <br />Het spel start door het uitdelen van de 52 kaarten aan de vier spelers. Men deelt als volgt: een serie kaarten van boven naar beneden het dek in wijzerzin: 4-4-5.

            <br />Wanneer tijdens het spel iemand opmerkt dat kaarten zijn gemarkeerd kan door de juryvoorzitter een nieuw dek kaarten in spel worden gebracht, die opnieuw door elkaar worden geschud.

            <br />Wordt er fout gedeeld dan verliest de huidige deler zijn deelrecht en gaat het delen in wijzerzin naar de volgende speler enz. De speler die fout deelde verliest 1 punt aan elke tegenspeler (-3).



            <br />BELANGRIJK:

            <br />Vooraleer de deler de laatste kaart die hij aan zichzelf geeft omdraait, wordt er door iedereen “pas troel” gezegd.

            <br />Als het troel is, moet de deler immers de laatste kaart NIET omdraaien. Is het geen troel, dan draait hij de laatste kaart wel om, zichtbaar voor alle spelers.

            <br />Blijkt dat na het omdraaien de deler minstens twee azen heeft en de omgedraaide kaart is een aas, wordt er uiteraard TROEL gespeeld.

            <br />De kleur en soort van de laatste kaart die nu openbaar wordt gemaakt, bepaalt dan wat troef is.

            <br />Na het uitdelen zegt de persoon die volgt op de deler in wijzerzin wat hij van plan is te doen. Of vraagt hij,  past hij, of doet hij iets "speciaals"
        </p>
        <p>
            SPELEN

            <br /> Als iemand vraagt, geeft hij in feite aan dat hij min of meer goede kaarten heeft in de soort  van de laatste kaart en wacht verder op iemand die meegaat in die soort. De volgende speler heeft nu als keuze (meegaan, passen of iets speciaals).

            <br />Meegaan met de speler in kwestie impliceert dat men samen minstens 8 slagen dient te halen.

            <br />De andere spelers kunnen nu enkel nog "iets speciaals" doen (miserie, abondance, solo-slim). Als iemand vraagt en als er niemand meegaat of iets speciaals doet, dan kan hij ofwel ook passen ofwel alleen gaan. In het laatste geval dient hij minstens 5 slagen te behalen.

            <br />SAMENGEVAT: Met twee minstens 8 slagen - alleen minimaal 5 slagen halen.

            <br /> BELANGRIJK

            <br />A.Wanneer tijdens een spel een kaart door de speler op de tafel wordt gelegd: "plakt de kaart" maw: de kaart kan niet meer terug in de hand gaan, tenzij de speler zich vergist door foutief niet te volgen.

            <br />De correctie moet onmiddellijk gemaakt worden, als een speler zijn fout inziet (of andere spelers nadien) nadat de slag is opgehaald telt dit als vals spelen (zie onderaan).

            <br />B.De uitgekomen soort van de kaart moet verplicht gevolgd worden.

            <br />C.De slag komt toe aan de speler die de hoogste kaart speelde van de uitgekomen soort. Indien een speler niet kan volgen, kan hij met troef de slag kopen. Indien meerdere troefkaarten gespeeld werden, wint de hoogste troefkaart.

            <br />D.Indien de slag niet aan de medespeler behoort, moet de speler niet verplicht een hogere kaart uitspelen. Indien u niet kan volgen en de slag niet aan uw medespeler behoort, moet u ook niet kopen. Indien een slag al gekocht is door een tegenspeler, en u niet kan volgen, moet u niet verplicht (indien mogelijk) overkopen.

            <br />Maw kopen en hoger spelen is NIET verplicht.

            <br />E.Wanneer een ronde wordt "rondgepast" deelt dezelfde deler opnieuw.

            <br />F.In het geval dat men met z’n tweeën alle slagen haalt dan speelt men zogezegd "rond” en tellen de punten dubbel.

            <br />Speciale spellen:

            <br />Troel: Dit wordt geroepen door de speler die 3 of meer azen in zijn bezit heeft. Dit moet geroepen worden voor de laatste kaart (de troefkaart) omgedraaid wordt. Dit gaat praktisch boven alles, behalve solo, solo-slim & miserie op tafel. Heeft de speler 3 azen dan is de speler met de 4de  aas zijn kompaan en dient men 8 slagen te halen als men uitkomt met de overblijvende aas wat dan ook troef is. Komt men niet uit met de vierde aas dan moet men samen 9 slagen behalen.

            <br />Heeft de speler 4 azen dan is harten koning troef en de speler die deze kaart heeft speelt dan mee en komt deze ook uit. Samen moeten ze 9 slagen halen.

            <br />UITZONDERING: Heeft een speler 4 azen en harten koning, dan MOET hij alleen spelen. Harten wordt de troef en de speler moet minstens 5 slagen behalen.

            <br />Houd rekening met troel dubbel telt qua punten.

            <br />Miserie (+ op tafel): De speler die dit speelt mag geen enkele slag halen. Meerdere spelers kunnen dit tegelijk spelen.

            <br /> Bij miserie op tafel dien je je kaarten op voorhand open en bloot op tafel te leggen zodat de drie andere spelers deze kunnen zien. Dit gebeurt pas nadat de 5de kaart op tafel werd gelegd, dus met andere woorden na de eerste slag en de eerste kaart van de 2de slag.

            <br />Abondance: Hierbij moet men op zijn eentje minstens negen slagen zien te halen. Als men dit speelt mag men de troef kiezen en zelf beginnen.

            <br />Als meerdere spelers tegelijk abondance spelen, dan heeft diegene de voorkeur die abondance gaat in troef.  Gaan beiden abondance in andere kaarten dan de troef, dan heeft de eerste die de hoogste abondance heeft gezegd, het speelrecht.

            <br />UITZONDERING: Speelt er iemand anders miserie dan kan diegene die abondance speelt  nog altijd opbieden met 10 of meer slagen.

            <br />Solo-slim: Heel uitzonderlijk valt dit voor. Een speler haalt al de slagen op zijn eentje in de troefkaart. Dit is het hoogst bereikbare en als dit gebeurd mogen de kaarten achteraf niet meer worden gebruikt en dienen te worden ingekaderd. De speler die solo-slim gaat, komt EERST uit.

            <br />Solo: Heel uitzonderlijk valt dit voor. Een speler haalt al de slagen op zijn eentje in de door hem gekozen troef.

        </p>
        </div>
        <div class="panel-heading">
            3.   Rangorde (van groot naar klein)
        </div>
        <div class="panel-body">
        <ul>
            <li>Solo-slim in troef</li>

            <li>
                Solo-slim
            </li>

            <li>
                Miserie op tafel
            </li>
            <li>
                Troel
            </li>
            <li>
                Abondance met minstens 12 slagen
            </li>
            <li>
                Abondance met minstens 11 slagen
            </li>
            <li>
                Abondance met minstens 10 slagen
            </li>
            <li>
                Miserie
            </li>
            <li>
                Abondance
            </li>
            <li> Vraag + meegaan – alleen gaan
            </li>
        </ul>
            <p>
                (men speelt voor 8 slagen met twee – voor 5 slagen alleen)

                <br />Indien verschillende spelers hetzelfde 'speciale spel' willen spelen, mag degene die het eerste  het spel voorstelt of opbied, zijn spel spelen. Dit geldt echter niet voor een miserie, daar dit spel door meerdere spelers kan gespeeld worden.
            </p>

            </div>

        

    <div class="panel-heading">
        4. Strafpunten (van toepassing op het WK WIEZEN)
    </div>
    <div class="panel-body">

        <p>
            FOUT DELEN: -3 punten verdeeld over de 3 ander spelers (elk +1)

            <br />KAARTEN INKIJKEN TEGENSPELER of VALSSPELEN: maximaal  45 strafpunten, +15 punten voor elke andere tegenspeler. Opgelet: behalve bij fout delen, kunnen strafpunten enkel door de jury beslist worden.  De jury  beslist hoeveel strafpunten zij toekent.

            <br />INSINUATIES-OPMERKINGEN die het spel kunnen beïnvloeden: Jury bij roepen, jury heeft steeds het laatste woord. Maximale straf steeds 30 punten, jury kan ook spelers 'gewonnen spel' geven.

            <br />UITGEKOMEN KAART NIET VOLGEN :  zie kaarten inkijken – vals spelen
        </p>
    </div>
</div>